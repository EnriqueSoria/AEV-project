## 3. Introducció

### 3.1 Argument
El nostre navegador s’ha tornat boig. En un acte d’extrema maldat , *Google Chrome* ha decidit enviar el nostre historial de navegació a la nostra mare. Per tal d’impedir-nos evitar-ho, ha bloquejat el nostre ordinador, si volem evitar la catàstrofe, tindrem que seguir el joc al malvat *Chrome* i seguir les combinacions de colors que ens diga. Per fer-ho encara més complicat, Chrome només ens dóna un minut per tal de fer les quinze combinacions que ens mostra. Si aconseguim fer-ho abans de que s’acabe el temps, esborrarem amb èxit el nostre historial i recuperarem el control del nostre ordinador. Però si no ho fem... ningú pot imaginar-se les conseqüències.

### 3.2 Partida tipus
Només comence el joc es mostrarà el menú principal. L’única opció serà la de començar un nou joc, però mentre no se li’n done a la pantalla tàctil al botó o es prema el botó A, no s’iniciarà la partida. Es podrà sentir el tema principal del joc des de’l primer moment, sense necessitat d’haver iniciat la partida.

Una vegada iniciada, a la pantalla superior començarà el compte enrere, mentre que a la inferior començarà la primera seqüència de colors, il·luminant-se les tecles corresponent. Cada vegada que s’il·lumine una tecla del disc Chrome a la pantalla inferior, ja siga perquè l’usuari l’ha pressionat o la pròpia màquina ho ha fet, s’escoltarà un so corresponent al color en qüestió. Una vegada acabe la màquina, el jugador tindrà control per a poder repetir la seqüència. Si encerta, sumarà dos segons al compte enrere, i continuarà la màquina afegint una tecla més a la seqüència. Si falla, es restarà un segon al compte enrere, a més d’emetre’s un so característic que indica l’error. En cas de fallada de l’usuari, no s’afegirà una altra tecla a la seqüència fins que es faça bé.

Una vegada el jugador guanye, o perda, es donarà pas a la pantalla de victòria o de derrota, respectivament. L’única interacció possible serà donar-li al botó de la pantalla inferior, o prémer el botó A per tal de tornar al menú principal.

![Figura 1: Diagrama de flux d'una partida tipus](imgs/memoria/1.png)

### 3.3 Motivació
Obviant el desig de voler treure la millor nota possible a l’assignatura, hi ha altra motivació oculta, per part dels autors, que explica la tria d’aquest projecte. I aquesta és l’aspiració d’entrar a formar per de la indústria dels videojocs com a desenvolupadors dels mateixos.

És per tant, per tal d’assolir aquest objectiu, un requisit indispensable tenir una bona base amb els mateixos. Així com disposar d’alguns jocs fets prèviament per tal de fer-los servir com a carta de presentació i mostra de les aptituds personals dels autors a l’hora de fer la seua feina. És aquesta, per tant, la raó d’haver-nos matriculat d’aquesta assignatura i haver-hi seleccionat aquest projecte entre els proposats pel professor.
